<?xml version="1.0" encoding="UTF8"?>
<!DOCTYPE vyakhya SYSTEM "vyakhya.dtd">

<body>
<div class="VyakhyaDescriptor" id="">
	<p class="Avataranika">तदेव वचनमुदाहरति – </p>
	<p class="prateeka">श्रीभगवानिति । </p>
	<p class="Vyakhya">वृत्तिकृतामभिप्रायं प्रत्याख्याय, स्वाभिप्रेतः शास्त्रार्थः समर्थितः । </p>
</div>
<div class="VyakhyaDescriptor" id="">
	<p class="Avataranika">सम्प्रति ’अशोच्यान्’ इत्यस्मात् प्राक्तनग्रन्थसन्दर्भस्य प्रागुक्तं तात्पर्यार्थमनूद्य ’अशोच्यान्’ इत्यादेः ’स्वधर्ममपि चावेक्ष्य’ [गी. २, ३१] इत्येतदन्तस्य समुदायस्य तात्पर्यमाह – </p>
	<p class="prateeka">तत्रेति । </p>
	<p class="Vyakhya">अत्र हि शास्त्रे त्रीणि काण्डानि । अष्टादशसङ्ख्याकानामध्यायानां षट्‍त्रितयमुपादाय त्रैविध्यात् । तत्र पूर्वषट्‍कात्मकं पूर्वकाण्डं त्वम्पदार्थं विषयीकरोति । मध्यमषट्‍करूपं मध्यमकाण्डं तत्पदार्थं गोचरति । अन्तिमषट्‍कलक्षणमन्तिमं काण्डं पदार्थयोरैक्यं वाक्यार्थमधिकरोति । तज्ज्ञानसाधनानि च तत्र तत्र प्रसङ्गादुपन्यस्यन्ते, तज्ज्ञानस्य तदधीनत्वात् । तत्त्वज्ञानमेव केवलं कैवल्यसाधनमिति च सर्वत्राविगीतम् । एवं पूर्वोक्तरीत्या गीताशास्त्रार्थे परिनिश्चिते सतीति यावत् । धर्मे संमूढं – कर्तव्याकर्तव्यविवेकविकलं चेतो यस्य तस्य, मिथ्याज्ञानवतः अहङ्कारममकारवतः, शोकाख्यसागरे दुरुत्तारे प्रविश्य क्लिश्यतो ब्रह्मात्मैक्यलक्षणवाक्यार्थज्ञानं आत्मज्ञानं, तदतिरेकेणोद्धरणासिद्धेः तं अतिभक्तमतिस्निग्धं शोकादुद्धर्तुमिच्छन् भगवान् यथोक्तज्ञानार्थं तमर्जुनमवतारयन् – पदार्थपरिशोधने प्रवर्तयन् , आदौ त्वंपदार्थं शोधयितुमशोच्यानित्यादिवाक्यमाहेति योजना । </p>
</div>
<div class="VyakhyaDescriptor" id="">
	<p class="Avataranika">यस्य अज्ञानं तस्य भ्रमः, यस्य भ्रमतस्य पदार्थपरिशोधनपूर्वकं सम्यग्ज्ञानं वाक्यादुदेतीति ज्ञानाधिकारिणमभिप्रेत्याह – </p>
	<p class="prateeka">अशोच्यानित्यादीति । </p>
	<p class="Vyakhya">यत्तु – कैश्चित् , ’आत्मा वा अरे द्रष्टव्यः’ [बृ. उ. २,४, ५] इत्याद्यात्मयाथात्म्यदर्शनविधिवाक्यार्थमनेन श्लोकेन व्याचष्टे स्वयं हरिरित्युक्तं, तदयुक्तम् । <footnote>कृतियोग्यतैकार्थसमवेतश्रेयःसाधनतायाः – कृतियोग्यत्वसमानाधिकरणेष्टसाधनतायाः ।</footnote>कृतियोग्यतैकार्थसमवेतश्रेयःसाधनताया वा  <footnote>पराभिमतेति – प्राभाकरमीमांसकाभिमतेत्यर्थः ।</footnote>पराभिमतनियोगस्य  वा विध्यर्थस्य अत्र अप्रतीयमानस्य कल्पनाहेत्वभावात् । न च दर्शने पुरुषतन्त्रत्वरहिते विधेययागादिविलक्षणे विधिरुपपद्यते । कृत्यान्तर्भूतस्यार्हार्थत्वात्<footnote>अर्हार्थत्वादिति – ’आत्मा द्रष्टव्यः’ इत्यस्य ’आत्मा दर्शनार्हः’ इति भावः ।</footnote> । </p>
</div>
<div class="VyakhyaDescriptor" id="">
	<p class="Avataranika">तव्यो न विधिमधिकरोतीत्यभिप्रेत्य व्याचष्टे – </p>
	<p class="prateeka">न शोच्या इति । </p>
</div>
<div class="VyakhyaDescriptor" id="">
	<p class="Avataranika">कथं तेषामशोच्यत्वमित्युक्ते भीष्मादिशब्दवाच्यानां वा शोच्यत्वम् , तत्पदलक्ष्याणां वेति विकल्प्य, आद्यं दूषयति – </p>
	<p class="prateeka">सद्‍वृत्तत्वादिति । </p>
	<p class="Vyakhya">ये भीष्मादिशब्दैरुच्यन्ते, ते श्रुतिस्मृत्युदीरिताविगीताचारवत्त्वात् न शोच्यतामश्नुवीरन्नित्यर्थः । </p> 
</div>
<div class="VyakhyaDescriptor" id="">
	<p class="Avataranika">द्वितीयं प्रत्याह – </p>
	<p class="prateeka">परमार्थेति । </p>
</div>
<div class="VyakhyaDescriptor" id="">
	<p class="Avataranika">अरजते रजतबुद्धिवत् अशोच्येषु शोच्यबुद्ध्या भ्रान्तोऽसीत्याह – </p>
	<p class="prateeka">तानिति । </p>
</div>
<div class="VyakhyaDescriptor" id="">
	<p class="Avataranika">अनुशोचनप्रकारमभिनयन् भ्रान्तिमेव प्रकटयति – </p>
	<p class="prateeka">ते म्रियन्त इति । </p>
	<p class="Vyakhya">पुत्रभार्यादिप्रयुक्तं सुखमादिशब्देन<footnote>आदिशब्देन – राज्यसुखादिना इति भाष्ये आदिशब्देन</footnote>  गृह्यते । इत्यनुशोचितवानसीति  सम्बन्धः । </p> 
</div>
<div class="VyakhyaDescriptor" id="">
	<p class="Avataranika">विरुद्धार्थाभिधायित्वेनापि भ्रान्तत्वमर्जुनस्य साधयति – </p>
	<p class="prateeka">प्रज्ञावतामिति । </p>
	<p class="Vyakhya">वचनानि – ’उत्सन्नकुलधर्माणाम्’ इत्यादीनि । </p>
</div>
<div class="VyakhyaDescriptor" id="">
	<p class="Avataranika">किमेतावता फलितमिति तदाह – </p>
	<p class="prateeka">तदेतदिति । </p>
	<p class="Vyakhya">तत् मौढ्यं – अशोच्येषु शोच्यदृष्टित्वम् । एतत् पाण्डित्यं – बुद्धिमतां वचनभाषित्वमिति यावत् । </p> 
</div>
<div class="VyakhyaDescriptor" id="">
	<p class="Avataranika">अर्जुनस्य पूर्वोक्तभ्रान्तिवाक्त्वे निमित्तमात्माज्ञानमित्याह – </p>
	<p class="prateeka">यस्मादिति । </p>
</div>
<div class="VyakhyaDescriptor" id="">
	<p class="Avataranika">ननु – सूक्ष्मबुद्धिभाक्त्वमेव पाण्डित्यं न त्वात्मज्ञत्वं, हेत्वभावात् , इत्याशङ्क्याह – </p>
	<p class="prateeka">ते हीति । </p>
</div>
<div class="VyakhyaDescriptor" id="">
	<p class="Avataranika">पाण्डित्यं – पण्डितभावमात्मज्ञानं, निर्विद्यनिश्चयेन लब्ध्वा, ’बाल्येन तिष्ठासेत्’ [३, ५, १] इति बृहदारण्यकश्रुतिमुक्तार्थामुदाहरति – </p>
	<p class="prateeka">पाण्डित्यमिति । </p>
</div>
<div class="VyakhyaDescriptor" id="">
	<p class="Avataranika">यथोक्तपाण्डित्यराहित्यं कथं ममावगतमित्याशङ्क्य, कार्यदर्शनादित्याह – </p>
	<p class="prateeka">परमार्थतस्त्विति । </p>
</div>
<div class="VyakhyaDescriptor" id="">
	<p class="Avataranika">यस्मादित्यस्यापेक्षितं दर्शयति – </p>
	<p class="prateeka">अत इति । </p>
</div>

<div class="VyakhyaDescriptor" id="">
	<p class="Avataranika">नित्यत्वमशोच्यत्वे कारणमिति सूचितं विवेचयितुं प्रश्नपूर्वकं प्रतिजानीते – </p>
	<p class="prateeka">कुत इत्यादिना । </p>
</div>
<div class="VyakhyaDescriptor" id="">
	<p class="Avataranika">नित्यत्वमसिद्धं प्रमाणाभावात् इति चोदयति – </p>
	<p class="prateeka">कथमिति । </p>
</div>
<div class="VyakhyaDescriptor" id="">
	<p class="Avataranika">आत्मा न जायते प्रागभावशून्यत्वात् , नरविषाणवदिति परिहरति – </p>
	<p class="prateeka">न त्वेवेति । </p>
</div>
<div class="VyakhyaDescriptor" id="">
	<p class="Avataranika">किञ्च आत्मा नित्यः, भावत्वे सत्यजातत्वात् <footnote>व्यतिरेके  इति – ’यो न नित्यः, स भावत्वे सति अजातत्वशून्यः’ इति व्यतिरेकव्याप्तौ घटो दृष्टान्त इति भावः ।</footnote>व्यतिरेके घटवत् इत्यनुमानान्तरमाह – </p>
	<p class="prateeka">न चैवेति । </p>
</div>
<div class="VyakhyaDescriptor" id="">
	<p class="Avataranika">यत्तु – कैश्चित् आत्मयाथात्म्यं जिज्ञासितं भगवानुपदिशति न त्वित्यादिना श्लोकचतुष्टयेन इत्यादिष्टम् , तदसत् । विशेषवचने हेत्वभावात् , सर्वत्रैव आत्मयाथात्म्यप्रतिपादनाविशेषात् इत्याशयेन । ’पदच्छेदः पदार्थोक्तिर्वाक्ययोजना’ इति त्रितयमपि व्याख्यानाङ्गं सम्पादयति – </p>
	<p class="prateeka">न त्वित्यादिना । </p>
</div>
<div class="VyakhyaDescriptor" id="">
	<p class="Avataranika">ननु – आत्मनो <footnote>देहोत्पत्तिविनाशयोरिति – सतोरिति शेषः । एवमग्रेऽपि ।</footnote>देहोत्पत्तिविनाशयोरुत्पत्तिविनाशप्रसिद्धेरुक्तमनुमानद्वयं <footnote>प्रसिद्धि अनुमानद्वयम् – ’आत्मा न जायते, प्रागभावशून्यत्वात् , नरविषाणवत्’ इति ’आत्मा नित्यः, भावत्वे सति अजातत्वात्’ इति च अनुमानद्वयम् ।</footnote>प्रसिद्धिविरुद्धतया <footnote>कालात्ययापदिष्टमिति – बाधितमित्यर्थः । बाधितो हेत्वाभासः कालात्ययापदिष्टः, कालातीतः अतीतकालः इत्येवं न्यायसूत्रादिषु व्यवह्रियते इति बोध्यम् ।</footnote>कालात्ययापदिष्टमिति, नेत्याह – </p>
	<p class="prateeka">अतीतेष्विति । </p>
	<p class="Vyakhya">’चराचरव्यपाश्रयस्तु स्यात्’ [ब्र. सू. २, ३, १६] इति न्यायेन आत्मनो जन्मविनाशप्रसिद्धेरौपाधिकजन्यविनाशविषयत्वात् निरुपाधिकस्य तस्य जन्मादिराहित्यमिति भावः । </p>
</div>
<div class="VyakhyaDescriptor" id="">
	<p class="Avataranika">यद्यपि तवेश्वरस्य जन्मराहित्यं, तथापि कथं मम ? इत्याशङ्क्याह – </p>
	<p class="prateeka">तथेति । </p>
</div>
<div class="VyakhyaDescriptor" id="">
	<p class="Avataranika">तथापि भीष्मादीनां कथं जन्माभावः ?, तत्राह – </p>
	<p class="prateeka">’तथा नेमे’ इति । </p>
</div>
<div class="VyakhyaDescriptor" id="">
	<p class="Avataranika"><footnote> द्वितीयमनुमानम् – ’आत्मा नित्यः, भावत्वे सति अजातत्वात्’ इत्यनुमानम् ।</footnote>द्वितीयमनुमानं प्रपञ्चयन्नुत्तरार्धं व्याचष्टे – </p>
	<p class="prateeka">तथेत्यादिना । </p>
</div>
<div class="VyakhyaDescriptor" id="">
	<p class="Avataranika">ननु – देहोत्पत्तिविनाशयोरात्मनो जन्मनाशाभावेऽपि महासर्गमहाप्रलययोस्तस्याग्निविस्फुलिङ्गदृष्टान्तश्रुत्या जन्मविनाशावेष्टव्यावित्याशङ्क्य, ’नाऽऽत्माऽश्रुतेः’ [ब्र. सू. २, ३, १७] इति न्यायेन परिहरति – </p>
	<p class="prateeka">त्रिष्वपीति । </p>
</div>
<div class="VyakhyaDescriptor" id="">
	<p class="Avataranika">’यावद्विकारं तु विभागो लोकवत्’ [ब्र. सू. २, ३, ७] इति न्यायेन भिन्नत्वात् विकारित्वमात्मनामनुमीयते । भिन्नत्वं च बहुवचनप्रयोगप्रमितमित्याशङ्क्याह – </p>
	<p class="prateeka">देहेति ॥ १२ ॥ </p>
</div>

<div class="VyakhyaDescriptor" id="">
	<p class="Avataranika">ननु – पूर्वं देहं विहाय अपूर्वं देहमुपाददानस्य विक्रियावत्त्वेनोत्पत्तिविनाशवत्त्वविभ्रमः समुद्भवेत् इति शङ्कते – </p>
	<p class="prateeka">तत्रेति । </p>
	<p class="Vyakhya">अशोच्यत्वप्रतिज्ञायां नित्यत्वे हेतौ कृते सतीति यावत् । </p>
</div>
<div class="VyakhyaDescriptor" id="">
	<p class="Avataranika">अवस्थाभेदे सत्यपि वस्तुतो विक्रियाभावादात्मनो नित्यत्वमुपपन्नमित्युत्तरश्लोकेन दृष्टान्तावष्टम्भेन प्रतिपादयतीत्याह – </p>
	<p class="prateeka">दृष्टान्तमिति । </p>
</div>
<div class="VyakhyaDescriptor" id="">
	<p class="Avataranika">न केवलमागमादेव आत्मनो नित्यत्वम् , किन्तु अवस्थान्तरवत् जन्मान्तरे पूर्वसंस्कारानुवृत्तेश्चेत्याह – </p>
	<p class="prateeka">देहिन इति । </p>
	<p class="Vyakhya">देहवत्त्वं – तस्मिन्नहंममाभिमानभाक्त्वम् । तासामिति निर्धारणे षष्ठी । आत्मनः श्रुतिस्मृत्युपपत्तिभिर्नित्यत्वज्ञानं धीमानित्यत्र धीर्विवक्ष्यते । एवं सतीति । तत्त्वतो विक्रियाभावात् नित्यत्वे समधिगतेऽसतीत्यर्थः । </p>
</div>

<div class="VyakhyaDescriptor" id="">
	<p class="Avataranika">आत्मनः श्रुत्यादिप्रमिते नित्यत्वे तदुत्पत्तिविनाशप्रयुक्तशोकमोहाभावेऽपि, प्रकारान्तरेण शोकमोहौ स्याताम् , इत्याशङ्कामनूद्य, उत्तरत्वेन श्लोकमवतारयति – </p>
	<p class="prateeka">यद्यपीत्यादिना । </p>
	<p class="Vyakhya">शीतष्णयोस्ताभ्यां<footnote>ताभ्यामित्यादि – ’शीतोष्णसुखदुःखप्राप्तिनिमित्तः’ इति भाष्यस्य, शीतोष्णाभ्यां सुखदुःखप्राप्तिः, सा निमित्तं  यस्य मोहस्येत्यर्थो बोध्यः ।</footnote> सुखदुःखयोश्च प्राप्तिं निमित्तीकृत्य यो मोहादिर्दृश्यते, तस्य अन्वयव्यतिरेकाभ्यां दृश्यमानत्वमाश्रित्य लौकिकविशेषणम् । ’अशोच्यान्’ इत्यत्र यो विद्याधिकारी सूचितः. तस्य ’तितिक्षुः समाहितो भूत्वा’ [बृ. उ. ४, ४, २३] इति श्रुतेस्तितिक्षुत्वविशेषणमिहोपदिश्यते । </p>
</div>
<div class="VyakhyaDescriptor" id="">
	<p class="Avataranika">व्याख्येयं पदमुपादाय करणव्युत्पत्त्या <footnote>तस्य – मात्रापदस्य ।</footnote>तस्येन्द्रियविषयत्वं<footnote>इन्द्रियविषयत्वं – इन्द्रियबोधकत्वमिति यावत् ।</footnote> दर्शयति – </p>
	<p class="prateeka">मात्रास्पर्शा इत्यादिना । </p>
</div>
<div class="VyakhyaDescriptor" id="">
	<p class="Avataranika">षष्ठीसमासं दर्शयन् भावव्युत्पत्त्या स्पर्शशब्दार्थमाह – </p>
	<p class="prateeka">मात्राणामिति । </p>
</div>
<div class="VyakhyaDescriptor" id="">
	<p class="Avataranika">तेषामर्थक्रियामादर्शयति – </p>
	<p class="prateeka">ते शीतेति । </p>
</div>
<div class="VyakhyaDescriptor" id="">
	<p class="Avataranika">सम्प्रतिस्पर्श शब्द कर्मव्युत्पत्त्या<footnote>कर्मव्युत्पत्त्या – मीयन्ते इति मात्राः, स्पृश्यन्ते इति स्पर्शाः इति च व्युत्पत्त्या ।</footnote> शब्दादिविषयपरत्वमुपेत्य समासान्तरं<footnote>समासान्तरं – कर्मधारयसमासम् ।</footnote> दर्शयन् विषयाणां कार्यं कथयति – </p>
	<p class="prateeka">अथवेति । </p>
</div>
<div class="VyakhyaDescriptor" id="">
	<p class="Avataranika">ननु – शीतोष्णप्रदत्वे सुखदुःखप्रदत्वस्य सिद्धत्वात् किमिति शीतोष्णयोः सुखदुःखाभ्यां पृथग्ग्रहणम् ? इति, तत्राह – </p>
	<p class="prateeka">शीतमिति । </p>
	<p class="Vyakhya"><footnote>विषयेभ्यस्तु पृथक्कथनं – मात्रास्पर्शपदार्थविषयेभ्यः शीतोष्णयोः पार्थक्येन शीतोष्णकथनम् ।</footnote>विषयेभ्यस्तु पृथक्कथनं तदन्तर्भूतयोरेव तयोः सुखदुःखहेत्वोरानुकूल्यप्रातिकूल्ययोरुपलक्षणार्थम् । अध्यात्मं हि शीतमुष्णं वा आनुकूल्यं  प्रातिकूल्यं वा सम्पाद्य बाह्या विषयाः सुखादि जनयन्ति । </p>
</div>
<div class="VyakhyaDescriptor" id="">
	<p class="Avataranika">ननु – विषयेन्द्रियसंयोगस्य आत्मनि सदा सत्त्वात् तत्प्रयुक्तशीतादेरपि तथात्वात् तन्निमित्तौ हर्षविषादौ तथैव तस्मिन्नापन्नौ इत्याशङ्कयोत्तरार्धं व्याचष्टे – </p>
	<p class="prateeka">यस्मादित्यादिना । </p>
	<p class="Vyakhya">अत्र च ’कौन्तेय, भारत’ इति सम्बोधनाभ्यामुभयकुलशुद्धस्यैव विद्याधिकारित्वमित्येतदेव द्योत्यते ॥ १४ ॥ </p>
</div>

<div class="VyakhyaDescriptor" id="">
	<p class="Avataranika">अधिकारिविशेषणं तितिक्षुत्वं नोपयुक्तम् , केवलस्य तस्य पुमर्थाहेतुत्वात् इति शङ्कते – </p>
	<p class="prateeka">शीतेति । </p>
</div>
<div class="VyakhyaDescriptor" id="">
	<p class="Avataranika">विवेकवैराग्यादिसहितं तन्मोक्षहेतुज्ञानद्वारा तदर्थमिति परिहरति – </p>
	<p class="prateeka">शृण्विति । </p>
</div>
<div class="VyakhyaDescriptor" id="">
	<p class="Avataranika">तितिक्षमाणस्य विवक्षितं लाभमुपलम्भयति – </p>
	<p class="prateeka">यं हीति । </p>
	<p class="Vyakhya">हर्षविषादरहितमित्यत्र शमादिसाधनसम्पन्नत्वमुच्यते । धीमन्तमिति – नित्यानित्यविवेकभागित्वम् । एतच्चोभयं वैराग्यादेरुपलक्षणम् । नित्यात्मदर्शनं – त्वमर्थज्ञानम्<footnote>त्वमर्थज्ञानं – महावाक्यघटक-त्वंपदार्थज्ञानम् ।</footnote> । </p>
</div>
<div class="VyakhyaDescriptor" id="">
	<p class="Avataranika">साधनचतुष्टयवन्तमधिकारिणमनूद्य त्वंपदार्थज्ञानवतस्तस्य मोक्षौपयिकवाक्यार्थज्ञानयोग्यतामाह – </p>
	<p class="prateeka">स नित्येति ॥ १५ ॥ </p>
</div>

<div class="VyakhyaDescriptor" id="">
	<p class="Avataranika">अधिकारिविशेषणे तितिक्षुत्वे हेत्वन्तरपरत्वेन उत्तरश्लोकमवतारयति – </p>
	<p class="prateeka">इतश्चेति । </p>
</div>
<div class="VyakhyaDescriptor" id="">
	<p class="Avataranika">इतःशब्दार्थमेव स्फुटयति – </p>
	<p class="prateeka">यस्मादिति । </p>
</div>
<div class="VyakhyaDescriptor" id="">
	<p class="Avataranika">यतः शीतादेः शोकादिहेतोः, अनात्मनो नास्ति वस्तुत्वम् , वस्तुनश्च आत्मनो निर्विकारत्वेन एकरूपत्वम् , अतो मुमुक्षोर्विशेषणं तितिक्षुत्वं युक्तमित्याह – </p>
	<p class="prateeka">नेत्यादिना । </p>
</div>
<div class="VyakhyaDescriptor" id="">
	<p class="Avataranika">कार्यस्यासत्त्वेऽपि कारणस्य सत्त्वेन अन्यन्तासत्त्वासिद्धिरित्याशङ्क्य विशिनष्टि – </p>
	<p class="prateeka">सकारणस्येति । </p>
	<p class="Vyakhya">नासत इत्युपादाय, पुनर्नकारानुकर्षणमन्वयार्थम् । </p>
</div>
<div class="VyakhyaDescriptor" id="">
	<p class="Avataranika">असतः शून्यस्य अस्तित्वप्रसङ्गाभावात् अप्रसक्तप्रतिषेधप्रसक्तिरित्याशङ्क्याह – </p>
	<p class="prateeka">न हीति । </p>
	<p class="Vyakhya">विमतं – अतात्त्विकम् , अप्रामाणिकत्वाद्‍ रज्जुसर्पवत् । न हि धर्मिग्राहकस्य प्रत्यक्षादेस्तत्त्वावेदकं प्रामाण्यं कल्प्यते, विषयस्य दुर्निरूपत्वात् , अतोऽनिर्वाच्यं द्वैतामेत्यर्थः । </p>
</div>

<div class="VyakhyaDescriptor" id="">
	<p class="Avataranika">कथं पुनरध्यक्षादिविषयस्य शीतोष्णादिद्वैतस्य दुर्निरूपत्वेन अनिर्वाच्यत्वम् ?, तत्राह – </p>
	<p class="prateeka">विकारो हीति । </p>
	<p class="Vyakhya">ततश्च विमतं – मिथ्या आगमापायित्वात् सम्प्रतिपन्नवदिति । </p>
</div>
<div class="VyakhyaDescriptor" id="">
	<p class="Avataranika">फलितमाह – </p>
	<p class="prateeka">विकारश्चेति । </p>
	<p class="Vyakhya"><footnote>वाचारम्भणश्रुतेरिति – ’वाचारम्भणं विकारो नामधेयं मृत्तिकेत्येव सत्यम्’ इति श्रुतेरित्यर्थः ।</footnote>वाचारम्भणश्रुतेर्द्वैतमिथ्यात्वे अनुग्राहकत्वं दर्शयितुं चकारः<footnote>चकार इति – अनुक्तसमुच्चयार्थश्चकारः इति भावः ।</footnote> । </p>
</div>
<div class="VyakhyaDescriptor" id="">
	<p class="Avataranika">किञ्च कार्यं कारणाद्भिन्नम् , अभिन्नं वा इति विकल्प्य, आद्यं दूषयति – </p>
	<p class="prateeka">यथेति । </p>
	<p class="Vyakhya">निरूप्यमाणम् , अन्तर्बहिश्चेति शेषः । विमतं कारणान्न तत्त्वतो भिद्यते, कार्यत्वाद्‍घटवदित्यर्थः ।  </p>
</div>
<div class="VyakhyaDescriptor" id="">
	<p class="Avataranika">इतोऽपि कारणाद्भेदेन नास्ति कार्यम् , ’आदावन्ते च यन्नास्ति वर्तमानेऽपि तत् तथा’ [मां. का. २, ६, ४, १] इति न्यायादित्याह – </p>
	<p class="prateeka">जन्मेति । </p>
	<p class="Vyakhya">यदि कार्यं कारणादभिन्नम् , तदा तस्य भेदेन असत्त्वे पूर्वस्मादविशेषः । तादात्म्येनावस्थानं तु न युक्तम् , तस्यापि कारणव्यतिरेकेणाभावात् । </p>
</div>
<div class="VyakhyaDescriptor" id="">
	<p class="Avataranika">कार्यकारणविभागविधुरे वस्तुनि कार्यकारणपरम्पराया विभ्रमत्वादित्यभिप्रेत्याह – </p>
	<p class="prateeka">मृदादीति । </p>
</div>
<div class="VyakhyaDescriptor" id="">
	<p class="Avataranika">कार्यकारणविभागविहीनं वस्त्वेव नास्तीति मन्वानश्चोदयति – </p>
	<p class="prateeka">तदसत्त्व इति । </p>
</div>
</body>
